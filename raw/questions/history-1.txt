#2019-Август

Старите Феникијци биле познати како најдобри:
!A. морепловци
Б. Математичари
В. градители на тврдини
Г. ковачи на пари

Според државното уредување, хеленскиот град-држава (полис) Спарта била:
A. аристократска република
Б. граѓанска демократска република
!В. аристократско-робовладетелска држава
Г. робовладетелска империја

Кон средината на I век н.е. еден од првите христијански мисионери престојувал четири пати во Македонија. Неговото име е:
A. Апостол Петар
!Б. Апостол Павле
В. Свети Еразмо
Г. Апостол Јован

Која реченица наводно ја изговорил Гај Јулиј Кајсар кога ја минал реката Рубикон пред судирот со Помпеј?
A. Дојдов, видов, победив!
Б. Раздели па владеј!
!В. Коцката е фрлена!
Г. Зар и ти сине Бруте!

„Нивната свирепост го надминува секое варварство и дивјаштво што може да се замисли. Вечно скитаат по шумите и по планините... Го минуваат животот на коњи, па дури и спијат на нив... Не знаат ни за печење, ни за зачини: нивна храна се корените на дивите растенија и месото што го греат под седлото... “. Вака римскиот историчар Амијан Марцелин го опишува животот на едно племе кое се смета за една од главните причини за Големата преселба на народите. За кое племе станува збор?
A. Сакси
!Б. Хуни
В. Остроготи
Г. Лангобарди

Врховен бог на Словените бил богот на молњата и грмотевицата:
A. Јарило
Б. Велес
!В. Перун
Г. Морана

По што е запаметен во историјата франкскиот владетел Карло Мартел?
A. Ги обединил Франките и формирал држава
Б. Во негово време државата имала најголемо територијално проширување
!В. Спровел воени реформи и го спречил ширењето на Арабјаните во Западна Европа
Г. Освоените територии од Лангобардите му ги подарил на папата, по што била создадена папската држава

Што е склавинија?
!A. Територијален племенски сојуз во областите населени со Словени
Б. Првата словенска азбука
В. Првиот словенски граѓански законик
Г. Претопување на една етничка група во друга по мирен пат

Константин Философ бил испратен од византискиот император кај Струмјаните за да му помогне на својот брат Методиј. Со каква цел бил испратен?
A. Браќата требало да ги спречат бугарските продори во североисточна Македонија
Б. За да ги натераат Струмјаните по Брегалница да станат лојални поданици на Византија
!В. За да ја создаде словенската азбука – глаголица, потребна за натамошната мисионерска дејност преку која се покрстиле 54.000 Словени
Г. За да ги придобијат Струмјаните на византиска страна против Бугарите

Византиската престолнина Константинопол во 1453 г. паднала под османлиска власт, што значело и крај на Византија. Кој османлиски султан го освоил Константинопол?
A. Мурат I
!Б. Мехмед II Освојувачот
В. Сулејман Величествениот
Г. Абдул Хамид II.

Какво државно уредување воведува САД според Уставот од 1787 година?
A. Конфедерација
Б. Монархија
В. Унитарно – централистичко уредување
!Г. Федерација

Што донело француското народно собрание на 26 август 1789 година?
A. Устав на Франција
Б. Одлука за напад на затворот Бастилја
!В. Декларација за правата на човекот и граѓанинот
Г. Одлука за прогласување на република

Зошто Османлиите вршеле колонизација на свое население во освоените балкански земји?
!A. За да создадат сигурна потпора за својот политички и општествен поредок
Б. За да го срушат феудалниот поредок
В. За да поттикнат развој на трговијата
Г. За да создадат крџалиски и арамиски банди

Со Меморандумот од 1877 година, усвоен на собирот во Јанина, албанските преродбеници барале од Високата порта:
!A. формирање на автономна Албанија
Б. останување во Отоманската Империја
В. формирање на царство Албанија
Г. обединување со Италија

Димитар Поп Георгиев Беровски е маркантна личност во Разловечкото и Македонското (Кресненско) востание. Но, тој е значаен и по:
A. учество во црковно-училишните борби за еманципација на цариградската патријаршија
!Б. борбата за обнова на Охридската архиепископија
В. бранењето на македонските интереси во Османскиот парламент
Г. испратениот Меморандум до Лондонската мировна конференција со барање за самостојност на Македонија

Кој ги извел познатите динамитни акции во Солун на 29 мај 1903 година?
A. Врховистите
Б. Лозарите
!В. Гемиџиите
Г. Централистите

На која организација ѝ припаѓал атентаторот на австро-унгарскиот престолонаследник Франц Фердинанд?
A. На Внатрешната македонска револуционерна организација
Б. На Врховниот Македонски комитет
!В. На Револуционерното младинско движење „Млада Босна“
Г. На српската организација „Црна рака“

Кој бил секретар на ЦК на КПМ по нејзиното формирање?
!A. Методија Шаторов – Шарло
Б. Кузман Јосифовски – Питу
В. Страхил Гигов
Г. Лазар Колишевски

Каков документ претставува Манифестот на Главниот штаб на НОВ и ПОМ?
A. Уставен документ со одредби за организацијата на власта во идната обединета Македонија
Б. Социјален документ со оцена за социјалната положба на населението за време на окупацијата
!В. Програмски документ што ги дефинира целите на Народноослободителната војна на македонскиот народ
Г. Декларативен документ за состојбата на населението под бугарска и италијанска окупација

Денот на капитулацијата на фашистичка Германија во 1945 година денес се одбележува како Ден на победата над фашизмот и како Ден на Европа, а тој ден е:
A. 1 септември
Б. 4 јули
!В. 9 мај
Г. 15 септември

Заедничката карактеристика за Тодор Живков и Енвер Хоџа е тоа што тие во време на своето владеење воспоставиле:
!A. еднопартиски, идеологизиран тоталитарен режим
Б. либерален комунизам
В. Национал-социјализам
Г. добри меѓусебни односи, со цел да се создаде Балканска федерација

Што се подразбира под поимот деколонизација?
A. Воспоставување колонијална власт во земјите од Азија, Африка и Латинска Америка
Б. Политика на неврзување на земјите од Азија, Африка и Латинска Америка
В. Солидарност и помош на ООН на земјите на Азија, Африка и Латинска Америка
!Г. Процес на ослободување од колонијализмот на земјите од Азија, Африка и Латинска Америка
